Praefatio.

Cum tertio huius Hierarchiae Catholicae volumine ad finem perducto primi voluminis exemplaria omnia fere divendita
essent, negotium ad me delatum est, ut id denuo typis exscribendum curarem.

Id eo gratius mihi accidit, quod quae partim ad calcem alterius voluminis correxeram, partim postea corrigenda mihi
se obtulerant, nunc suo lo‘co in primi voluminis altera editione emendaturus sum.

Cum enim in sexto et septimo Bullarii Franciscani voluminibus conficiendis, quorum-illud anno 1902 hoc 1904 foras
>datum est, Registra Summorum Pontificum in tabulario Vaticano asservata percurrerem, in ea parte qua agitur „de diversis
formis“', „de indultis“, in epistulis „de Curia“, in libris „diversorum cameralium“ multa atque gravia inveni de episcopis illis
temporibus promotis; e. g. legi aliis episcopis tempus esse prorogatum, quo munus consecrationis acciperent, aliis licentiam
esse datam, quo id munus sine praeiudicio iuris metropolitani a quocumque maluissent episcopo catholico acciperent, alios
nuntios vel collectores S. Sedis Apostolicae esse nominatos.

Qua in re cum alii viri doctissimi, qui in archivo S. Sedis studiis vacant, tum ante omnes Rmus Dominus Paulus
Maria Baumgarten doctor, praelatus domesticus S. Sanctitatis, magnopere me adiuverunt, cum quae ipsi indagaverant
mecum communicarent. Cui omnibusque, qui de opere bene meruerunt, debitam gratiam toto animo refero.

Neque libros typis exscriptos, qui ad eandem rem pertinerent, neglegendos esse arbitratus: in p r i m is Registrum Sa-
crpm Anglicanum ed. S t u b b s excussi, in quo dies consecrationum eorum episcoporum referuntur, quorum sedes in Anglia
sunt sitae; d e i n d e primum volumen operis a Rdo P. Fideli S a v i ο S. J. editi, quod inscribitur „Gli antichi vescovati
d' Italia“, perlegi, ubi seriem accuratiorem habes antiquorum episcoporum, qui nondum per provisionem apostolicam, sed
per electionem Capitulorum cathedralium promovebantur, t u m tabulam illorum episcoporum titularium, qui suffraganeos
seu auxiliares episcoporum Cameracen„ Tornacen., Morinen., Leodien. agebant, a R. D. P. Ursmaro Β 6 r li e r e O. S. B.
congestam. Magnopere vero Rmus Dominus clarissimus Dominicus Willi Ord. Cist„ episcopus Limburgensis, sibi me de-
vinxit, quod non mediocri erga me studio atque benignitate librum suum, quern „de monachis Ord. Cist. ad dignitatem ponti-
ficatus, cardinalatus, episcopatus evectis“ idiomate Teutonico scripserat, ad me mittere voluit. Multa quidem extremo
operi meo intexere poteram, sed, cum prior pars operis jam typis exscripta esset, nonnulla inter „addenda et emendanda“
(pag. VIII) reponere coactus sum.

Duobus magnis voluminibus, quibus Regesta Summorum Pontificum ab anno 1198 ad 1304 existentium continentur
(ed. Aug. P ο t t h a s t), cum ipse iam in priore editione huius Hierarchiae Catholicae medii aevi componenda nonnulla de-
prompsissem, quae ad rem spectarent, R. D. Al. L a n g multo plura mecum humanissime communicavit, quae ex opere Pott-
hastii hauserat. Eiusdem Al. Langii Acta Salzburgo-Aquilegensia aliqua mihi praebuerunt, quibus quae de archiepiscopatu
Salisburgensi eiusque suffraganeis in primo volumine habentur, emendari potuerunt. Etiam cl. v. Langii in me humani-
tatem gratissima memoria prosequor.

Quae cum ita sint, in hac primi voluminis altera editione vix pagina invenitur, in qua non hoc vel aliud emendatum sit.
Quare non erit, qui neget alteram editionem dignam esse, cui etiam in illis bibliotheciS, quae primam editionem comparaverunt,
iuxta illam locus relinquatur.

Dispositio operis eadem est atque prioris editionis:

Liber-primus‚qui est tripartitus, continet in primaparte seriem Summorum Pontificum
et S. R. Ε. Cardinalium secundum ordinem temporum, in altera notitiam cardinalium
per titulos ipsorum dispositam, in tertia nomina et cognomina eorundem cum denomi-
nationibus „vulgariter“ adhibitis.

Atque in prima quidem parte ea omnia sunt reportata, quae in registris similibusque libris archivi Vaticani de Summo-
rum Pontificum electionibus et Cardinalium pr( motionibus sunt notata, neque ea sunt neglecta, quae Contelorius. (iar-onius-
Oldoinus, Cardena, alii praestantiores auctores hac de re scripserunt.

